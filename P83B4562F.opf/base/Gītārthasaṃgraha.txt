svadharmajñānavairāgyasādhyabhaktyekagocaraḥ |
nārāyaṇaḥ paraṃ brahma gītāśāstre samīritaḥ ||

sva-dharma-jñāna-vairāgya-sādhya-bhakty-eka-gocaraḥ |
nārāyaṇaḥ paraṃ brahma gītā-śāstre samīritaḥ ||

jñānakarmātmike niṣṭhe yogalakṣe susaṃskṛte |
ātmānubhūtisiddhyārthe pūrvaṣaṭkena coditaḥ ||

jñāna-karma-ātmike niṣṭhe yoga-lakṣe su-saṃskṛte |
ātma-anubhūti-siddhya-arthe pūrva-ṣaṭkena coditaḥ ||

madhyame bhagavattattvayāthātmyāvāptisiddhaye |
jñānakarmābhinirvartyo bhaktiyogaḥ prakīrtitaḥ ||

madhyame bhagavat-tattva-yāthātmya-avāpti-siddhaye |
jñāna-karma-abhinirvartyo bhakti-yogaḥ prakīrtitaḥ ||

pradhānapuruṣavyaktasarveśvaravivecanam |
karma dhīr bhaktir ityādipūrvaśeṣo 'ntimoditaḥ ||

pradhāna-puruṣa-vyakta-sarva-īśvara-vivecanam |
karma dhīr bhaktir ity-ādi-pūrva-śeṣo 'ntima-uditaḥ ||

asthānasnehakāruṇyadharmādharmadhiyākulam |
pārthaṃ prapannam uddiśya śāstrāvatraṇaṃ kṛtam ||

asthāna-sneha-kāruṇya-dharma-adharma-dhiyā-kulam |
pārthaṃ prapannam uddiśya śāstra-avatraṇaṃ kṛtam ||

nityātmāsaṅgakarmehagocarā sāṃkhyayogadhīḥ |
dvitīye sthitadhīlakṣyā proktā tanmohaśāntaye ||

nitya-ātma-asaṅga-karma-iha-gocarā sāṃkhya-yoga-dhīḥ |
dvitīye sthita-dhī-lakṣyā proktā tan-moha-śāntaye ||

asaktyā lokarakṣāyai guṇeṣv āropya kartrktām |
sarveśvare vā nyasyoktā tṛtīye karmakāryatā ||

asaktyā loka-rakṣāyai guṇeṣv āropya kartrktām |
sarva-īśvare vā nyasya uktā tṛtīye karma-kāryatā ||

prasaṅgāt svasvabhāvoktiḥ karmaṇo 'karmatāsya ca |
bhedā jñānasya māhātmyam caturthādhyāya ucyate ||

prasaṅgāt sva-svabhāva-uktiḥ karmaṇo 'karmata āsya ca |
bhedā jñānasya māhātmyam caturtha-adhyāya ucyate ||

karmayogasya saukaryaṃ śaighryaṃ kāścana tadvidhāḥ |
brahmajñānprakāraś ca pañcamādhyāya ucyate ||

karma-yogasya saukaryaṃ śaighryaṃ kāścana tad-vidhāḥ |
brahma-jñān-prakāraś ca pañcama-adhyāya ucyate ||

yogābhyāsavidhir yogī caturdhā yogasādhanam |
yogasiddhaḥ svayogasya pāramyaṃ ṣaṣṭha ucyate ||

yoga-abhyāsa-vidhir yogī caturdhā yoga-sādhanam |
yoga-siddhaḥ sva-yogasya pāramyaṃ ṣaṣṭha ucyate ||

svayāthātmyaṃ prakṛtyāsya tirodhiḥ śaraṇāgatiḥ |
bhaktabhedaḥ prabuddhasya śraiṣṭhyaṃ saptama ucyate ||

sva-yāthātmyaṃ prakṛtya āsya tirodhiḥ śaraṇā-gatiḥ |
bhakta-bhedaḥ prabuddhasya śraiṣṭhyaṃ saptama ucyate ||

aiśvaryākṣarayāthātmyaṃ bhagavaccaraṇārthiṇām |
vedyopādeyabhāvānām aṣṭame bhede ucyate ||

aiśvarya-akṣara-yāthātmyaṃ bhagavac-caraṇa-arthiṇām |
vedya-upādeya-bhāvānām aṣṭame bhede ucyate ||

svamāhātmyaṃ manuṣyatve paratvaṃ ca mahātmanām |
viśeṣo navame yogo bhaktirūpaḥ prakīrtitaḥ ||

sva-māhātmyaṃ manuṣyatve paratvaṃ ca mahā-ātmanām |
viśeṣo navame yogo bhakti-rūpaḥ prakīrtitaḥ ||

svakalyāṇaguṇānantyakṛtsnasvādhīnatāmatiḥ |
bhaktyutpattivivṛdhyarthā vistīrṇā daśamoditā ||

sva-kalyāṇa-guṇa-ānantya-kṛtsna-sva-adhīnatā-matiḥ |
bhakty-utpatti-vivṛdhy-arthā vistīrṇā daśama-uditā ||

ekādaśe 'sya yāthātmyasākṣātkārāvalokanam |
dattam uktā vidiprāptyor bhaktyekopāyatā tathā ||

ekādaśe 'sya yāthātmya-sākṣātkāra-avalokanam |
dattam uktā vidi-prāptyor bhakty-eka-upāyatā tathā ||

bhaktiśraiṣṭhyam upāyoktir aśaktasyātmaniṣṭhatā |
tatprakārās tv atiprītir bhakte dvādaśa ucyate ||

bhakti-śraiṣṭhyam upāya-uktir aśaktasyā atma-niṣṭhatā |
tat-prakārās tv atiprītir bhakte dvādaśa ucyate ||

dehasvarūpam ātmāptihetur ātmaviśodhanam |
bandhahetur vivekaś ca trayodaśa udīryate ||

deha-svarūpam ātma-āpti-hetur ātma-viśodhanam |
bandha-hetur vivekaś ca trayo-daśa udīryate ||

guṇabandhavidhau teṣāṃ kartṛtvam tannivartanam |
gatitrayasvamūlatvaṃ caturdaśa udīryate ||

guṇa-bandha-vidhau teṣāṃ kartṛtvam tan-nivartanam |
gati-traya-sva-mūlatvaṃ catur-daśa udīryate ||

acinmiśrād viśuddhāc ca cetanāt puruṣottamaḥ |
vyāpānād bharaṇāt svāmyād anyaḥ pañcadaśoditaḥ ||

acin-miśrād viśuddhāc ca cetanāt puruṣa-uttamaḥ |
vyāpānād bharaṇāt svāmyād anyaḥ pañca-daśa-uditaḥ ||

devāsuravibhāgoktipūrvikā śāstravaśyatā |
tattvānuṣṭhānavijñānasthemne ṣoḍaśa ucyate ||

deva-asura-vibhāga-ukti-pūrvikā śāstra-vaśyatā |
tattva-anuṣṭhāna-vijñāna-sthemne ṣoḍaśa ucyate ||

aśāstram āsuraṃ kṛtsnam śāstrīyaṃ guṇataḥ pṛthak |
lakṣaṇaṃ śāstrasiddhasya tridhā saptadaśoditam ||

aśāstram āsuraṃ kṛtsnam śāstrīyaṃ guṇataḥ pṛthak |
lakṣaṇaṃ śāstra-siddhasya tridhā sapta-daśa-uditam ||

īśvare kartṛtābuddhiḥ sattvopādeyatāntime |
svakarmapariṇāmaś ca śāstrasārārtha ucyate ||

īśvare kartṛtā-buddhiḥ sattva-upādeyatā-antime |
sva-karma-pariṇāmaś ca śāstra-sāra-artha ucyate ||

karmayogas tapastīrthadānayajñādisevanam |
jñānayogo jitasvāntaiḥ pariśuddhātmani sthitiḥ ||

karma-yogas tapas-tīrtha-dāna-yajña-ādi-sevanam |
jñāna-yogo jita-sva-antaiḥ pariśuddha-ātmani sthitiḥ ||

bhaktiyogaḥ parāikāntyaprītyā dhyānādiṣu sthitiḥ |
trayānām api yogānāṃ tribhir anyonyasaṃgamaḥ ||

bhakti-yogaḥ para-aikāntya-prītyā dhyāna-ādiṣu sthitiḥ |
trayānām api yogānāṃ tribhir anyonya-saṃgamaḥ ||

nityanaimittikānāṃ ca parārādhanarūpiṇam |
ātmaṛṣṭes trayo 'py ete yogadvāreṇa sādhakāḥ ||

nitya-naimittikānāṃ ca para-ārādhana-rūpiṇam |
ātma-ṛṣṭes trayo 'py ete yoga-dvāreṇa sādhakāḥ ||

nirastanikhilājñāno dṛṣṭvātmānaṃ parānugam |
pratilabhya parāṃ bhaktiṃ tayaivāvāpnoti tatpadam ||

nirasta-nikhila-ajñāno dṛṣṭvā ātmānaṃ para-anugam |
pratilabhya parāṃ bhaktiṃ taya aiva avāpnoti tat-padam ||

bhaktiyogas tadarthī cet samagrāiśvaryasādhanam |
ātmārthī cet trayo 'py ete tatkaivalyasya sādhakāḥ ||

bhakti-yogas tad-arthī cet samagra-aiśvarya-sādhanam |
ātma-arthī cet trayo 'py ete tat-kaivalyasya sādhakāḥ ||

aikāntyaṃ bhagavaty eṣāṃ samānam adhikāriṇām |
yāvatprāpti parārthī cet tad evātyantam aśunute ||

aikāntyaṃ bhagavaty eṣāṃ samānam adhikāriṇām |
yāvat-prāpti para-arthī cet tad eva atyantam aśunute ||

jñānī tu paramaikāntī tadāyattātmajīvanaḥ |
tatsaṃśleṣaviyogaikasukhaduḥkhas tadekadhīḥ ||

jñānī tu parama-ekāntī tad-āyatta-ātma-jīvanaḥ |
tat-saṃśleṣa-viyoga-eka-sukha-duḥkhas tad-eka-dhīḥ ||

bhagavaddhyānayogoktivandanastutikīrtanaiḥ |
labdhātmā tadgataprāṇamanobuddhīndriyakriyaḥ ||

bhagavad-dhyāna-yoga-ukti-vandana-stuti-kīrtanaiḥ |
labdha-ātmā tad-gata-prāṇa-mano-buddhi-indriya-kriyaḥ ||

nijakarmādibhaktyantaṃ kuryāt prītyaiva kāritaḥ |
upāyatāṃ parityajya nyasyed deve tu tām abhīḥ ||

nija-karma-ādi-bhakty-antaṃ kuryāt prītya aiva kāritaḥ |
upāyatāṃ parityajya nyasyed deve tu tām abhīḥ ||

aikāntyātyantadāsyaikaratis tatpadam āpnuyāt |
tatpradhānam idaṃ śāstram iti gītārthasaṃgrahaṃ ||

aikāntya-atyanta-dāsya-eka-ratis tat-padam āpnuyāt |
tat-pradhānam idaṃ śāstram iti gītārthasaṃgrahaṃ ||